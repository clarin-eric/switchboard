<?xml version="1.0" encoding="utf-8"?>
<TEI.2>
    <text>
        <body>
            <div1 type="episode" org="uniform" sample="complete">
                <milestone ed="p" n="1" unit="card"/>
                <sp>
                    <speaker>Φύλαξ</speaker>
                    <p>
                        <lb/>θεοὺς μὲν αἰτῶ τῶνδ᾽ ἀπαλλαγὴν πόνων
                        <lb/>φρουρᾶς ἐτείας μῆκος, ἣν κοιμώμενος
                        <lb/>στέγαις Ἀτρειδῶν ἄγκαθεν, κυνὸς δίκην,
                        <lb/>ἄστρων κάτοιδα νυκτέρων ὁμήγυριν,
                        <lb rend="displayNum" n="5"/>καὶ τοὺς φέροντας χεῖμα καὶ θέρος βροτοῖς
                        <lb/>λαμπροὺς δυνάστας, ἐμπρέποντας αἰθέρι
                        <lb/>
                        <del status="unremarkable">ἀστέρας, ὅταν φθίνωσιν, ἀντολάς τε τῶν</del>.
                        <lb/>
                        <milestone ed="P" unit="para"/>καὶ νῦν φυλάσσω λαμπάδος τό σύμβολον,
                        <lb/>αὐγὴν πυρὸς φέρουσαν ἐκ Τροίας φάτιν
                        <lb rend="displayNum" n="10"/>ἁλώσιμόν τε βάξιν: ὧδε γὰρ κρατεῖ
                        <lb/>γυναικὸς ἀνδρόβουλον ἐλπίζον κέαρ.
                        <lb/>εὖτ᾽ ἂν δὲ νυκτίπλαγκτον ἔνδροσόν τ᾽ ἔχω
                        <lb/>εὐνὴν ὀνείροις οὐκ ἐπισκοπουμένην
                        <lb/>ἐμήν: φόβος γὰρ ἀνθ᾽ ὕπνου παραστατεῖ,
                        <lb rend="displayNum" n="15"/>τὸ μὴ βεβαίως βλέφαρα συμβαλεῖν ὕπνῳ:
                        <lb/>ὅταν δ᾽ ἀείδειν ἢ μινύρεσθαι δοκῶ,
                        <lb/>ὕπνου τόδ᾽ ἀντίμολπον ἐντέμνων ἄκος,
                        <lb/>κλαίω τότ᾽ οἴκου τοῦδε συμφορὰν στένων
                        <lb/>οὐχ ὡς τὰ πρόσθ᾽ ἄριστα διαπονουμένου.
                        <lb rend="displayNum" n="20"/>νῦν δ᾽ εὐτυχὴς γένοιτ᾽ ἀπαλλαγὴ πόνων
                        <lb/>εὐαγγέλου φανέντος ὀρφναίου πυρός.
                        <lb/>
                        <milestone ed="P" unit="para"/>ὦ χαῖρε λαμπτὴρ νυκτός, ἡμερήσιον
                        <lb/>φάος πιφαύσκων καὶ χορῶν κατάστασιν
                        <lb/>πολλῶν ἐν Ἄργει, τῆσδε συμφορᾶς χάριν.
                        <lb rend="displayNum" n="25"/>ἰοὺ ἰού.
                        <lb/>
                        <milestone ed="P" unit="para"/>Ἀγαμέμνονος γυναικὶ σημαίνω τορῶς
                        <lb/>εὐνῆς ἐπαντείλασαν ὡς τάχος δόμοις
                        <lb/>ὀλολυγμὸν εὐφημοῦντα τῇδε λαμπάδι
                        <lb/>ἐπορθιάζειν, εἴπερ Ἰλίου πόλις
                        <lb rend="displayNum" n="30"/>ἑάλωκεν, ὡς ὁ φρυκτὸς ἀγγέλλων πρέπει:
                        <lb/>αὐτός τ᾽ ἔγωγε φροίμιον χορεύσομαι.
                        <lb/>τὰ δεσποτῶν γὰρ εὖ πεσόντα θήσομαι
                        <lb/>τρὶς ἓξ βαλούσης τῆσδέ μοι φρυκτωρίας.
                        <lb/>
                        <milestone ed="P" unit="para"/>γένοιτο δ᾽ οὖν μολόντος εὐφιλῆ χέρα
                        <lb rend="displayNum" n="35"/>ἄνακτος οἴκων τῇδε βαστάσαι χερί.
                        <lb/>τὰ δ᾽ ἄλλα σιγῶ: βοῦς ἐπὶ γλώσσῃ μέγας
                        <lb/>βέβηκεν: οἶκος δ᾽ αὐτός, εἰ φθογγὴν λάβοι,
                        <lb/>σαφέστατ᾽ ἂν λέξειεν: ὡς ἑκὼν ἐγὼ
                        <lb/>μαθοῦσιν αὐδῶ κοὐ μαθοῦσι λήθομαι.
                    </p>
                </sp>
            </div1>
        </body>
    </text>
</TEI.2>